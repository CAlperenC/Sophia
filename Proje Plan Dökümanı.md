# Proje Plan Dökümanı

## İçindekiler:
1. Proje Kapsamı  
2. Proje Organizasyonu  
3. Objektifler  
4. Anahtar Aşamalar ve Süreç  
5. Kaynak Planlama  
6. Risk Yönetimi  
7. İletişim Planı  
8. Değişiklik Yönetim Planı  
9. Bütçe Planı

## Proje Kapsamı  
Projede felsefenin farklı alt başlıklarına ait ideolojiler kullanıcı dostu bir arayüz üzerinden kategorize edilecektir.  
Kullanıcı herhangi bir alt başlığa ait ideolojilerden hangisine yatkın olduğunu anlayabilmek için kendini o alt başlık üzerinden quiz edebilecektir.  
Quiz cevaplarına göre kullanıcıyı bu ideolojilerle eşleştiren bir sistem geliştirilecektir.   
Projede felsefeye dair açıklanılan kavram anlaşılabilir olacak ancak tüm detayları ile değinilmeyecek, detaylı açıklama için kaynaklar önerilecektir.  
Projede filozoflara ideolojileri bazında değinilecek, hayatlarıyla alakalı detaylara girilmeyecektir.

## Proje Organizasyonu  
Projede görev alan herkes projenin yazılımına katkıda bulunacak olup, ana görevler aşağıda belirtildiği şekilde bölüşülecektir. Üyeler an içindeki gereksinimlere göre kendi aralarında organize olarak birbirlerine görevleriyle yardımcı olacaktır.

**Emre Karaduman: UI Designer**
- Kullanıcı deneyimine uygun, ergonomik ve modern bir tasarım üretmekten sorumlu.

**Osman Kuru:  Lead Developer**
- Uygulamanın temel yazılımsal mimarisini oluşturmaktan sorumlu.

**Mustafa Alperen Coşkun: Content Designer**
- Uygulamanın içeriği, metinler ve quizleri düzenlemek ve kontrol etmekten sorumlu.

## Objektifler
- Felsefenin alt başlıklarını düzgünce derleyebilmek.  
- Derlenen alt başlıkları uygulama içinde ergonomik bir arayüz ile kullanıcıya sunmak.  
- Kullanıcının alt başlıklar içinde hangi ideolojiye daha yakın olduğunu anlamasını sağlayacak quiz’ler hazırlamak.

## Anahtar Aşamalar ve Süreç

![Gantt Chart](https://github.com/CAlperenC/Sophia/blob/main/Gantt%20Chart.png?raw=true)
## Kaynak Planlama
- **Felsefi Bilgilere Erişim:** Wikipedia, Stanford Felsefe Ansiklopedisi gibi kaynaklar yolu içerik için gerekli bilgiler toplanılacak.  
- **Versiyon Kontrolü:** Git, Github üzerinden gerçekleştirilecek.  
- **Proje Geliştirme Ortamı ve Dil:** Uygulamanın geliştirilmesinde Unity ve C\# kullanılması planlanmaktadır.  
- **Quiz Örnekleri ve Metodolojisi:** “Dictonomy Tests”, “Philosophy Experiments” gibi websitelerde bulunan ve literatürdeki mevcut testler.

## Risk Yönetimi  
Projede kullanılması planlanan Unity ve C\# teknolojilerinde ekibin yeterli bilgi sahibi olmaması geliştirme sürecini uzatabilir ve karmaşıklaştırabilir. Projeye başlamadan önce ekibin bu teknolojilerde yetkinliğini ilerletmesi hedeflenmektedir.   
Felsefe alanında yeterli kaynağa ulaşamamak uygulamanın hedeflerine ulaşılamamasına yol açabilir. Bunu engellemek adına süreç boyunca kaynaklar taranarak ekibin bu alandaki bilgi birikimin artırılması hedeflenmektedir.  
Ekip üyeleri arasında iletişim sorunları yaşanması hem projenin ilerlemesini yavaşlatabilir hem de projenin hedeflerden sapmasına sebep olabilir. Bu sorunu çözmek için Scrum modeli kullanılacaktır. Günlük kısa toplantılar ve her sprint sonu sprint'de ortaya çıkan problemler değerlendirilecektir.

## İletişim Planı  
Tüm proje boyunca sağlıklı ve açık iletişimin sağlanabilmesi için her gün kısa süreli toplantılar yapılacaktır. Bu toplantılarda, ekip üyeleri o gün ne üzerinde çalışacaklarını ve o sprint’de üzerinde çalıştığı özelliğin durumu hakkında kısa bilgiler verilecektir. Yüz yüze toplanılamayan günlerde iletişim Zoom’dan online olarak sağlanacaktır. Bunların dışında ekip üyeleri WhatsApp üzerinden her an birbirlerine ulaşabileceklerdir.

## Değişiklik Yönetim Planı  
Proje esnasında projenin herhangi bir niteliği veya kullanılan teknolojilerde değişiklik yapılması gerekirse tüm ekip üyeleriyle beraber bir toplantı yapılacaktır. Bu toplantıda değişikliğin neden gerektiği, değişikliğin maliyeti, değişikliğin faydaları ve zararları ve yeni plan tartışılarak bir karar verilecektir.

## Bütçe Planı  
Projede 3 geliştirici çalışacaktır. Bu geliştiricilerin hepsi proje ömrü boyunca felsefe konularını araştıracaktır. Ekibin projede kullanılacak araçları öğrenmesi de zaman alacaktır. Bunlar için ekibin ekstra çalışmalar yapması gerekebilir.

## Proje Görev Matrisi

| **Döküman Gereksinimleri** | **Görev Alan Üye**     |
| -------------------------- | ---------------------- |
| Proje İsmi                 | Bütün Ekip             |
| Proje Organizasyonu        | Bütün Ekip             |
| Objektifler                | Bütün Ekip             |
| Anahtar Aşamalar ve Süreç  | Osman Kuru             |
| Kaynak Planlama            | Emre Karaduman         |
| Risk Yönetimi              | Mustafa Alperen Coşkun |
| İletişim Planı             | Mustafa Alperen Coşkun |
| Değişiklik Yönetim Planı   | Emre Karaduman         |
| Bütçe Planı                | Osman Kuru             |